[ автор - известен, приятел, не се обявява публично; няколко стиха са променени ]

В итегралната лудница 

На 30-ина крачки път 
от стената на плачът 
там нейде в храсталака 
намира се една барака. 
Със влизането вътре още 
се сблъскваш с логаритъм мощен. 
По коридора тангенс тича, 
че ФМИ се туй нарича! 
Попадаш тука във свят зловещ - 
кошмарна трансцедентна пещ. 
Въвличат те на сила в странство 
из унитарното пространство. 
Капанът се затвори, бако! 
Сега - дупе да ти е яко! 
Преследват те грабливи птици - 
претранспонирани матрици 
и всяка има своя ранг - 
майор, ефрейтор, лейтенант. 
В засада бдят из мрачни зали 
пияни диференциали, 
а там - на чаша топла бира 
квадратен корен Пи скалпира. 
Дочул това, на боен слон 
насам се носи Поасон. 
Лаплас - отчаян атентатор, 
размахва набла-оператор. 
Коши, сломен от остра хрема, 
доказва нова теорема, 
а вчера, в бой със динозавър 
загина чичо му Моавър. 
Избухнаха в две зали бални 
две бомби диференциални, 
и всичко се разби на смес 
от udv, dt, dS
Голям кошмар са тез магии - 
да те превърнат в парчетии 
и даже Пенкините цици - 
във издребняващи редици. 
Ермит, възседнал симетралка, 
засилва се по сплайн-пързалка, 
но скоро асимптота стига - 
пребива се и кукурига. 
Стокс проклина с хули адски 
трудът на Гаус-Остроградски, 
а после от коза безплодна 
изважда втора производна (сирене)... 

