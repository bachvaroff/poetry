[ автор - неизвестен ]

Маминца, тук публикувам историята на мама Вики и ще ви оставя сами да си правите изводите:
Беше събота вечер. Децата и мъжът ми бяха на село и аз използвах момента да се видя с приятелки в един клуб.
Щура вечер беше, малко попрекалих с алкохола и с цигарките, ама ми е простено, нали.
На следващата сутрин - неделя се събудих с мега главоболие и посинено коляно. Беше ми адски зле- изпих пет кафета и малко сода зя хляб.
И изведнъж какво стана? Ами вдигнах кръвно!
Разхлопа ми се сърцето, почервенях, очите ми кървясаха яко и реших право в Пирогов, че личната не си вдигаше телефона и не ми отговори на десетте съобщения. Кажете какво да направя - оплакване ли да пусна срещу нея?
Както и да е, отидох спешно до пирогов, след като обилно се гримирах, за да изглеждам на ниво.
Влизам направо през главния вход и се чудя в кой кабинет да ида спешно да ми мернат кръвното. ПРЕД себе си виждам надпис - "ПРОТИВОШОКОВА ЗАЛА" и решавам да позвъня, защото бях наистина в СПЕШНО СЪСТОЯНИЕ.
Звъня аз три пъти и никой не отваря и почнах да чукам. Отвори ми една сестричка и ме пита какво искам? Представяте ли си тая да ме пита МЕНЕ КАКВО ИСКАМ!
ЗА КАКВО ГИ ПЛАЩАМ ТИЯ ОСИГУРОВКИ?!!
Наглата сестра ми обяснява, че това е спешна зала за пациенти в тежко положение и може би съм се объркала. Объркала съм се, вика. Викам ѝ- "Хич не съм се объркала, а ми е много зле и искам някой да ми измери кръвното и да ми погледне коляното, повикайте лекар!"
Тая простакеса ме погледна и вика "Аз съм дежурният лекар, на всички апарати имаме по един спешен пациент и няма как да напусна залата, за да измеря кръвно. Идете на регистратура и попитайте в кой кабинет да идете! " Викам ѝ" Е, толко ли не можеш едно кръвно да ми измериш, и сърцебиене имам. ТОВА Е СЪРЦЕ! СЕРИОЗНА ДИАГНОЗА! МОЖЕ ДА УМРА! ЩЕ ВИКНА ЖОРО ИГНАТОВ И НОВА ТВ! "
Докторицата ме погледна нагло и ми каза, че ако продължавам да крещя, ще викне охрана. Побеснях и се възмутих. Казах и ще в Англия, където живях три месеца,на секундата щяха да ме прегледат.
От цялото крещене се появи и един охранител, обясних му кво ми говори тая коза и той ме упъти към кабинета по вътрешни болести, където някъв галфон ме пита колко цигари съм изпушила и взимала ли съм наркотици.
Представяте ли си какво ми беше, веднага почнах да го снимам. Все пак от гузна съвест и неудобство ме прегледа и каза, че нищо ми няма на сърцето, освен че съм с паник атака и съм била за психиатър.
Леле как щех да го набия. Да ми вика, че съм за психиатър тоя. И не ми вярва, че имам кръвно. Квото ще да разправя, аз имам шесто чувство и знам, че съм за кардиолог. Поне коляното ми снимаха и ми казаха, че съм окей. Затова се прибрах у нас и викнах линейка. Брей, 20 минути я чакам да дойде. Поглеждам през балкона и виждам линейката пред нас, а докторът и шофьорът се смеят, почиват си и си гледат телефоните....... Докато аз съм на път да умра.........
От яд и изумление си изпуснах телефона от терасата, докато се опитвах да ги заснема. Затова и нямам записи за доказателство!
Слизам аз долу да им се накрещя и тея ми викат "ма не сме за Вашия адрес, изкачайте друг колега". Как да е, прибрах се вътре на топло. Тоя след 10 минути дойде колегата. Прави ми ЕКГ, мери ми кръвно, пипа ми коляното и вика "жено, по-здрава си от мен, пий един ксанакс и си сложи лед на коляното."
Та така, мами. Сипах си една ракия. И зачаках мъжа и децата да си дойдат, да им се оплача. Още на следващия ден имах най-новия ХУЯВЕЙ телефон. Това леко ме успокои, но още съм бесна.
КАЖЕТЕ КАК ДА ПОСТЪПЯ, ЗА ДА НАКАЖА ВИНОВНИТЕ!!!!!!!

[ бел. ред. смърт чрез бавно изкормване / набиване на кол / одиране жива би била твърде лека, приятна и безболезнена в случая ]

